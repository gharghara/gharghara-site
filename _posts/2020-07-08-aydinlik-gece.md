---
layout: post
title: Verklärte Nacht
author: Richard Dehmel
categories: mişmaş
---

Şönberg versiyonu...
link1
link2

### Aydınlık Gece

İki insan çıplak, soğuk korudan geçiyorlar;  
ay beraberce ilerliyor, göz ucunda.  
Ay üzerinden ilerliyor yüksek meşelerin,  
dallarının siyah uçları göğe erer,  
gökteki ışığı bulandıracak bulutçuk yok.  
Bir ses, kadın sesi konuşuyor:  

Ben bir çocuk taşıyorum, senden değil,  
senin yanında günahkâr yürüyorum.  
Kendime büyük suç işledim.  
İnanmıyordum artık bir mutluluğa,  
ancak yüklü bir arzu duyuyordum  
anlamlı, dolu yaşama, annelik sevinci  
ve görevine karşı—ki arsızlanmış,  
ürpererek bırakmıştım kadınlığımı  
kavrasın diye yabancı bir adam,  
bundan minnet duymuştum hem.  
İmdi öcünü aldı yaşam:  
imdi seni, ah, seni tanıdım.  

Kadın adımları beceriksiz yürüyor.  
Yukar’larda, ay beraberce ilerliyor.  
Koyu bakışı ışıkta boğuluyor kadının.  
Bir ses, adam sesi konuşuyor:  

Karşıladığın bu çocuk  
sakın yük olmasın ruhuna,  
evren açıkça, hafif ışıldıyor bak!  
Her şeyin etrafından beri bir pırıltıdır o,  
soğuk okyanusta benimle sürükleniyorsun  
ama, has bir sıcaklık titreşiyor  
senden bana, benden sana.  
O, aydınlaştıracak bu bilinmeyen çocuğu  
Sen bana doğuracaksın bendenmiş gibi;  
Sen bana pırıltıyı getirdin,  
Sen beni bile çocuk eyledin.  

Adam güçlü kalçalarından kadını yakalıyor.  
Nefesleri havada öpüşüyor.  
İki insan âli, açık geceden geçiyorlar.  